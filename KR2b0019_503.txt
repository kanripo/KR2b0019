# -*- mode: mandoku-view; -*-
#+TITLE: 續資治通鑑長編
#+DATE: 2015-08-24 22:24:34.151440
#+PROPERTY: ID KR2b0019
#+PROPERTY: BASEEDITION WYG    
#+PROPERTY: JUAN 卷四百九十九
<pb:KR2b0019_WYG_503-1a>¶
欽定四庫全書¶
　續資治通鑑長編巻四百九十九¶
　　　　　　　　　　　　宋　李燾　撰¶
　　哲宗¶
元符元年六月戊寅朔改元(五月十/九日詔)　權吏部尚書葉¶
祖洽言近照驗在部官脚色狀伏見方澤於熈寧十年¶
為提舉官奏請乞放罷見雇役人將三等人户仍舊差¶
役坐不知職守詔送審官東院與合入差遣而澤於元¶
<pb:KR2b0019_WYG_503-1b>¶
祐二年訴理遂得除落元豐指揮繼除知州差遣紹聖¶
以来亦相繼擢用外議未安近雖以私謁后族得罪然¶
其大惡未正典刑伏乞取索澤前件事因㸔詳施行詔¶
徙澤知萬州(三月十九日澤知䖍州又五月/二十六日上云方澤誠可罪)　涇原奏¶
已進築没煙前後峽河東沿邊安撫司奏定到順義軍¶
牒本軍以北客舊自東偏頭稅場入乆良津和市今移¶
於賈胡疃已指揮本津不得與自新路来者交易又移¶
牒請其改路也(布録/戊寅)巳而河東經略司言沿邊安撫司¶
<pb:KR2b0019_WYG_503-2a>¶
不由經略司擅定牒本奏及差官體量乆良津改路事¶
違法詔沿邊安撫司放罪令今後遵依條約束施行(布/録)¶
(庚辰今/并此)¶
庚辰詔太中大夫鄭雍提舉崇福宫本處居住雍已病¶
乞小郡故有是命　三省言左右司奏按元祐紹聖大¶
禮兩次朝㫖差提㸃事務及天授𫝊國受命寳遇大禮¶
未審出與不出詔自今大禮提㸃事務官令禮部申尚¶
書省取㫖差其天授寳依令奏請降出　詔秦鳯路輟¶
<pb:KR2b0019_WYG_503-2b>¶
歩兵五指揮應副熈河(布録/庚辰)　詔轄正進奉人嘉香令¶
禮部量估價回賜禮部言嘉香法當燒毁押送伴所乞¶
給還上欲厚轄正不與校令量支與錢章惇言不可啟¶
例恐後無以拒之曽布乞量宣諭自今進奉人更將到¶
即不回賜上曰如此甚善¶
辛巳詔非袒免親應舉推恩有司建明寖失先帝初令¶
之意及見今多有貧乏之人自今袒免親鏁㕔應舉並¶
依熈寧二年十一月指揮應給錢米者並計口支破其¶
<pb:KR2b0019_WYG_503-3a>¶
應干條貫令有司修定以聞　吏部言八路合使員闕¶
除二廣已仍舊在任射闕外四路勘當欲將本路合使¶
員闕並仍舊制許在任指射其應干事理亦請依熈寧¶
元豐舊法并見行約束施行其已修䕫州路差官條仍¶
乞重行改定從之　尚書省言大理寺修立大辟或品¶
官犯罪已結案未録問而罪人飜異或其家屬稱寃者¶
聽移司别推若已録問而飜異稱寃者仍馬遞申提刑¶
司審察若事不可委本州者差官别推從之　通直郎¶
<pb:KR2b0019_WYG_503-3b>¶
龍圖閣待制知宣州沈銖卒¶
甲申詔祁州防禦使同知大宗正司宗粹知大宗正事¶
　給事中徐鐸言進奏院除揀中副知書冩人等存留¶
九十人外其進奏官有文字稍多聽保雇一二人相兼¶
其奏報等文字經監官簽書定本方許𫝊報或官員差¶
除未經封駮私先傳報及雖於法許報事與元定本不¶
同者並科杖一百罪許諸色人告從之(新/無)　樞宻院奏¶
今據李忠傑等指説貼到涇原熈河蘭岷路與西界對¶
<pb:KR2b0019_WYG_503-4a>¶
境地名珠旺去處地里逺近圖詔涇原熈河蘭岷路經¶
略司子細講議將来逐路各令合自甚處及約至甚時¶
如何次第經營進築除熈河秦鳯兩路兵馬湏㑹合作¶
一頭項出入其涇原熈河兩路如何分頭出入可以得¶
聲勢相接互相照應逐一詳具的確事狀結覽保明聞¶
奏(此據章楶奏議合用布録别修布録甲申同以李忠/傑朱智用所畫熈河涇原對境地圖大約云没煙去)¶
(天都止六十里天都去鼐摩㑹止二十七八里鼐摩㑹/去打繩川七十里打繩川至㑹州八十里而熈河㑹寧)¶
(關去打繩川止一百三十里若兩路相為聲援則来春/便可於天都及打繩川進築以次據㑹州則河南之地)¶
<pb:KR2b0019_WYG_503-4b>¶
(皆為我有令熈渭兩帥更切㸔詳體問所圖山川地里/是否及將来如何次第經營進築可以得兩路聲援相)¶
(及具詣/實聞奏)¶
乙酉保州故知州董元仲男三班差使襲衣為銀青光¶
禄大夫檢校工部尚書知保州軍州事兼御史大夫¶
考功員外郎劉逵為國子司業　中大夫知亳州林希¶
言奉勑撰到渾天儀象碑文詔送渾天儀象所立石¶
刑部言請依元豐勑重法地分刼盗不以人數並行重¶
法竊盗三犯杖配本州從之(新/無)¶
<pb:KR2b0019_WYG_503-5a>¶
丙戍樞宻院言鄜延河東涇原熈河蘭岷路進築城寨¶
各已畢工乞依環慶路委官按視詔鄜延路差陜西路¶
轉運判官李譓涇原路差同管勾成都府利州陜西等¶
路茶事黄敏用河東路差權河東路轉運判官李延嗣¶
熈河路差提舉秦鳯路常平張行親詣逐處詳檢驗詣¶
實保明以聞(十一月曽/布云云)　詔諸路走馬承受任滿酬奬¶
令樞宻院審按任内如别無違犯或侵越事依條推恩¶
其本處保明聞奏指揮勿行　詔應輕重傷人並令諸¶
<pb:KR2b0019_WYG_503-5b>¶
路走馬承受依條㸃檢覺察施行應以首級詐作首領¶
鈐轄之類妄求恩賞據所冐合轉資數並依以老㓜婦¶
人首級妄冐施行　詔永興軍等路創置蕃落十指揮¶
以西京作坊使永興路都監鄧咸安兼總領新置蕃兵¶
將其提舉訓練並依將勑施行(布錄盖因利/珣奏乞也)　罷走馬¶
承受三日一奏平安(布/錄)　大理寺言防送已决編配流¶
移覊管人而有縱失者凖其亡罪論如縱失囚法不以¶
日乆坐亡罪輕有縱失者凖其亡罪論如縱失囚法不¶
<pb:KR2b0019_WYG_503-6a>¶
以日者刺配凖起徒二年餘凖杖一百故縱元犯強盗¶
配軍軍人配鄰州公人配本城仍不以赦降原減配軍¶
逃亡捕獲者元配沙門島及元犯持杖強盗謀殺人並¶
罪至死貸命并㑹降及因親屬或得相隱者首告减等¶
並依上禁軍法如逃亡後不曽别作罪犯或雖有罪犯¶
而情理不至兇惡罪至死者並奏裁不持杖强盗罪至¶
死貸命并㑹降或因親屬得相隐者首告减等并餘元¶
配廣南及逺惡處者並依下禁軍法元配三千里以下¶
<pb:KR2b0019_WYG_503-6b>¶
及指定州軍或路分配者依廂軍法即逃亡後曽歸本¶
州縣係捕獲者元配本州即配鄰州鄰州配五百里五¶
百里配千里千里配二千里二千里配三千里三千里¶
及廣南並配逺惡處其指定軍州或路分配軍無元配¶
地里者並配重役處以上應行而未至配所逃亡者凖¶
此即比犯罪不該配而特行刺配或比元犯特増减地¶
里刺配者並以特配地里為法從之(新/削)　宣政使成州¶
防禦使入内副都知馮宗道卒特贈安德軍節度使謚¶
<pb:KR2b0019_WYG_503-7a>¶
良恪¶
丁亥大理寺言人吏每三人為一保保内因本職犯贓¶
罪許經官舉發知而不舉者減犯人罪三等即事發逃¶
亡量所犯輕重均備賞錢或監銅收捉其衆人不得保¶
者相度去留申尚書省從之(新削錄此五/月乙丑可考)¶
戊子左僕射兼門下侍郎章惇提舉常平免役勑令成¶
書頒行賜詔奬之仍賜銀絹三百匹兩　提舉永興軍¶
路常平等事蔡肇言奉㫖體訪得邠州自去年秋場和¶
<pb:KR2b0019_WYG_503-7b>¶
糴不行致闕軍糧事勢急廹遂將所少數目科放與在¶
州及轄下四縣其有斛斗停蓄之家即隨麤細色分數¶
存留外其並令中賣入官詔朝請郎陜西路轉運副使¶
邵䶵朝奉大夫提㸃秦鳯等路刑獄劉河各特降一官¶
展一期叙其後蔡肇具到邠州科配斛斗支錢留滯官¶
吏知州仇伯玉降兩官送吏部通判張德淑衝替觀察¶
支使李寛推官樊詢並差替　詔陜西河東逐路帥臣¶
及見任宰相執政親戚謂於編𠡠合廻避者除見充帥¶
<pb:KR2b0019_WYG_503-8a>¶
臣監司知州軍并城寨及兵將官應出入者餘雖有職¶
事不許赴軍前如帥臣親臨許帯書冩機宜隨行軍指¶
使前去其門客親戚亦不得隨軍出入違者並以違制¶
論不以赦降去官原减(政和元年七月十八日檢㑹此/指揮乃係之元符元年六月十)¶
(三日據實録乃/六月十一日也)　先是涇原走馬承受利珣自熈河入¶
奏與曽布具言前任鄜延見吕惠卿欺罔不公事狀云¶
二子在前軍撓將佐職事又云李䕫吕濰止在塞門寨¶
及賜茶藥即與隨軍一處受賜又云負犯停替選人隨¶
<pb:KR2b0019_WYG_503-8b>¶
軍冐賞不少又吕濰有壻姓李亦在軍前數受賞親戚¶
故舊冐恩者衆人又云苗履討蕩歸㸃檢首級多嬰孩¶
方退納未了間珣有涇原之命便牒珣云已差謝走馬¶
替珣云走馬須交割職事不肯替遂召珣飲茶且語珣¶
云官不容針私通車馬又欲特送珣五十壺意欲止其¶
退難珣拒而不受又云惠卿獨親信王亢李希道云亢¶
極無狀昨於塞門踏逐安逺寨地基去舊寨南十里四¶
靣皆無以控扼賊馬来路及所築城寨多滅裂恐乆不¶
<pb:KR2b0019_WYG_503-9a>¶
可守又云欲人呼作相公怒珣獨以觀文目之凡此語¶
皆上聞上甚訝之仍云惠卿要人呼相公只為他要做¶
耳三省宻院同呈利珣劄子上亦頗道利珣語因及帥¶
臣宰執親戚事曽布言臣昨辭向子莘恩賞正為此今¶
吕濰吕淵皆當八九次推恩以至浮浪選人及至負犯¶
停替人隨軍禁止因利珣今来極陳可以立法上深然之¶
遂令立法再對上又云珣道惠卿事不一布曰城寨當¶
如環慶差官㸃檢餘一一立法進呈次又許將嘗為布¶
<pb:KR2b0019_WYG_503-9b>¶
言章惇意欲以惠卿帥長安温卿帥延安故於長安遲¶
遲未肯差人布曰如此是誤朝廷與節鉞也布亦常以¶
白上曰何敢如此布曰惇不曽與臣言但見許將云爾¶
及利珣来極言鄜延城寨不如法令再任乃破其姦謀¶
兼以他人代之必不免有言然則惠卿之欲帥長安可¶
知已於是降詔(十一月戊子布/録在九月丙寅)皆用珣言也上問宰執¶
親戚為誰布曰向子莘是臣壻鄜延勾當李䕫是黄履¶
甥章綖是惇姪惇曰綖已罷布再三對上曰黄履乞罷¶
<pb:KR2b0019_WYG_503-10a>¶
李䕫布曰如此則臣亦乞罷向子莘上曰甚好惇又言¶
有甥黄宰為河東運司屬官亦乞罷於是子莘李䕫皆¶
罷　樞宻院言請進築城寨部役使臣先於凖備將領¶
凖備差使及部隊將使臣内差如不足許於本路州軍¶
見任官内差又不足方許差得替待闕使臣據所築城¶
圍大小差撥每百歩部役使臣不得過十分其防托及¶
般運官員使臣仍據實用人數差不得過有冗占都副¶
壕寨隊部役防托使臣並候城池樓櫓畢工方得起離¶
<pb:KR2b0019_WYG_503-10b>¶
不得先回違者委統制官隨軍走馬承受覺察以聞諸¶
路出寨討蕩進築除經略司所差隨軍使臣外許統制¶
同統制官將帯使臣出界内統制官不得過五員同統¶
制官不得過三員仍並指名申經略司差撥應文臣非¶
應副調發錢榖材植及諸縣令佐部押人夫脚乗外並¶
不得將帯隨軍出入其照管醫藥飯食之類並選差指¶
使仍依近降指揮奏使臣充即停替負犯之人雖係大¶
小使臣須曽有戰功才勇為衆所知者方得差使仍依¶
<pb:KR2b0019_WYG_503-11a>¶
近降指揮奏候朝㫖功狀令統制官具録一本關走馬¶
承受使臣照㑹内有偽濫妄冐及不合隨軍之人令宻¶
具以聞如敢隱庇或失㸃檢其走馬使臣當議量事理¶
輕重特行停替貶黜應於法不合隨軍之人雖立功勞¶
並不得保明聞奏應兵將官及城寨使臣非職事相干¶
及本路見任官因勾當公事經過並不得接見即因而¶
有所請求并犯人並取勘奏裁仍仰經略安撫司轉運¶
提刑司互相覺察聞奏走馬承受亦依此覺察施行已¶
<pb:KR2b0019_WYG_503-11b>¶
上違者並以違制論不以去官赦降原減從之(新錄無/此舊錄)¶
(係之九日此段當即是十一日曽布所云上因利珣陳/鄜延浮浪負犯停替人隨軍令布立此法也要合附十)¶
(一日/詔後)¶
己丑龍圖閣待制知瀛州虞䇿知永興軍龍圖閣待制¶
知頴昌府盛陶知瀛州　是曰三省樞宻院同呈左司¶
諫陳次升乞除永興帥衆皆曰乆闕當除上曰誰可者¶
章惇欲差虞䇿上曰無人且令去又呈髙陽帥闕上曰¶
誰可惇曰盛陶或張商英上曰髙陽須兩制布曰若差¶
<pb:KR2b0019_WYG_503-12a>¶
即須與待制上曰自甚官除蔡卞曰太常少卿布曰曽¶
直龍圖閣如吕嘉問亦是卞曰嘉問曽作修撰與商英¶
不同上曰昨欲除權侍郎且不可况待制乎布曰商英¶
乆次與臣及惇將同時作檢正官資序已深兼以在外¶
任使故議及上曰且用盛陶還了得否衆曰髙陽無事¶
惇曰盛陶曽作髙陽通判必不可為上從之䇿陶商英¶
皆布為三省發端三省固疑商英之難進也再對布言¶
適所以長擬進商英者盖欲與一在外差遣以資序深¶
<pb:KR2b0019_WYG_503-12b>¶
故欲以此處之上笑曰與一修撰外任可也䇿㝷以親¶
疾辭改知杭州知杭州寳文閣待制李琮知永興軍(八/月)¶
(丙子䇿改杭琮知永興十二月/二日丙子商英除修撰發運使)　皇城使髙州刺史帯¶
御器械閻安為内侍押班　三省樞宻院進呈御史中¶
丞安惇乞約束進築城寨差官員數及親戚冒賞等事¶
大抵皆已行遂進呈訖(布録己丑布稱大抵已行盖十/一日戊子已有指揮禁約也)¶
　兵刑部言軍須納衲襖並隨器甲給納若應納而隐¶
占服用或令人服用過三日者並以違制論即非縁戰¶
<pb:KR2b0019_WYG_503-13a>¶
守而輙借用若借人及借與人者凖此已上並不得以¶
赦降原减從之(新/無)　吏部言諸州通判幕職官縣吏丞¶
簿尉並日赴長官㕔議事通判幕職官仍於長官㕔或¶
都㕔簽書當日文書從之¶
辛夘蕃官東上閣門使雄州防禦使熈河州部落子將¶
權涇原路凖備使喚李忠傑并皇城使賀州刺史河州¶
部落子廵檢李世恭見令諭忠傑世恭今差往涇原熈¶
河路宜立竒功當有厚賞忠傑世恭頓首謝各賜槍袍¶
<pb:KR2b0019_WYG_503-13b>¶
牌束帯等又問曽知天都山已入漢界事否忠傑對住¶
坐處去天都不逺又問欲往熈河照管部族否忠傑對¶
聖㫖令往則往上曰且令世恭暫往(紹聖四年十/二月末可考)　詔¶
權發遣陜西轉運副使公事閻令與提㸃刑獄孫貫同¶
共管勾鄜延環慶路計置糴買糧草應副軍須事　涇¶
原路經略司言進築没煙前後峽兩寨畢工詔没煙前¶
峽以通峽寨後峽以盪羌寨為名章楶以下第賜物有¶
差(紹聖四年二月二十八日初建議是七月/八日推賞布録盪羌作威羌當從實錄)　熈河奏¶
<pb:KR2b0019_WYG_503-14a>¶
鍾傳出界殺獲三千餘級止有四百餘級在㑹寧以裏¶
棄埋定驗有實餘皆在界外棄埋難以定驗詔張詢告¶
諭將帥令依近日㫖陳首改正餘在界外棄埋體問將¶
佐詣實保奏如將来彰露不實將佐重行黜責(布錄辛/卯紹聖)¶
(四年十二月二十一日鍾傳將熈秦兵出塞奏斬獲到/四千級元符元年七月八日秦州勘驗鍾傳以十五級)¶
(為千三百級九日又/差徐彦孚合行制)　刑部言瀛州勘到知覇州李昭¶
珙等昨為北人盗拆霸州橋入𣙜場殺傷人兵並無處¶
置亦不豫為防備該赦詔昭珙降一官權通判冦毅並¶
<pb:KR2b0019_WYG_503-14b>¶
依衝替人例推官梁渙差替界河同廵檢王溥勾當𣙜¶
場徐昌明各追兩官劉家渦莫金口廵檢賈嵒刁魚廵¶
檢楊拯各追一官並勒停河北㳂邊安撫使東上閤門¶
使資州刺史李諒落遥郡别與外任差遣副使劉方降¶
一官機宜張棠差替始路昌衡歸自髙陽極言諒强愎¶
自任恐生事曽布因言㳂邊安撫司亦累有探報並無¶
措置自當降黜上欲便行遣布請俟勘到霸州守倅一¶
處行遣上許之及是乃責(李昭珙冦毅等先差替在紹/聖四年今又依衝替人例)¶
<pb:KR2b0019_WYG_503-15a>¶
壬辰瀛州通判陸元長罰金二十斤以承勘北人入霸¶
州𣙜場事不依朝㫖妄有申請故也　詔以涇原路華¶
亭縣歩軍五指揮還熈河路先是熈寧中已撥𨽻熈河¶
是年四月章楶乞還涇原既從之而張詢争不已故有¶
是命仍於秦鳯路撥五指揮赴涇原(布錄壬辰并章楶/二年十二月十九)¶
(日奏/增入)¶
癸已將作監奏南郊青城奉㫖修建殿宇仍畫圖聞奏¶
今具圖様未敢依圖修建御批差入内東頭供奉官勾¶
<pb:KR2b0019_WYG_503-15b>¶
當御藥院劉友端同將作監管勾修置餘並依昨修北¶
郊帷宫所得朝㫖等施行仍令本監同今來所差官再¶
相度畫圖進呈取進止(御集六月/十六日事)　環慶經略司孫路¶
言新築城寨所據横山地土才十分之二三以廵綽所¶
至則幾年若築之字平及威章巴定邊萌門四城寨畢¶
則山界皆為我有盖謂城寨之外百餘里間西人不敢¶
耕種住坐曽布嘗病章惇以謂拓地已有次第而未知¶
其實故遍下諸路問横山起自何處至何處止東西南¶
<pb:KR2b0019_WYG_503-16a>¶
北長濶若干新舊城寨所據地土已及若干分數亦屢¶
以白上而路所言地里不敢以不實但云四城寨畢則¶
皆可有爾上覽之具見地里逺近之實甚恱¶
甲午詔編修常平免役勑令格式成書詳定官翰林學¶
士承㫖朝散大夫蔡京遷朝請大夫其餘官吏減年支¶
賜有差　明州言髙麗國今年七月遣使朝貢詔供備¶
庫副使兼閤門通事舍人帯御器械向滓為引伴使内¶
殿承制閤門祇候賈裕副之¶
<pb:KR2b0019_WYG_503-16b>¶
乙未户刑部言糴買糧草監門官以新縑帛香藥鈔入¶
納到斛斗通理為糴數賞罰自客人陳狀限三日内納¶
畢給與交鈔仍具元陳狀并納訖及給鈔月日申尚書¶
户部㸃檢若本場監官等無故留難或須令改充和糴¶
者並杖一百委提刑司㸃檢覺察從之(新/削)¶
丙申右司員外郎曽旼為左司員外郎考功員外郎謝¶
文瓘為右司員外郎(文瓘政和三/年八月有傳)　國子監主簿周邦¶
彦為正字　是日左丞蔡卞乞罷徑出曽布奏事上諭¶
<pb:KR2b0019_WYG_503-17a>¶
卞稱病請去果有病否布曰卞素羸多病比以隂濕故¶
多腹疾然人亦多如此者卞善自愛衣服飲食皆有節¶
適不爾無以枝梧上曰人固當自愛惇多自肆布曰然¶
亦多病向若下血痔疾及病臟腑輙五七日不能出上¶
笑以為然　先是卞以改元奏告南郊是日除禮部員¶
外郎劉逵為國子司業逵吕嘉問壻蹇序辰之私而與¶
二人者極不同士論頗稱之三省乆議此除而卞以為¶
不然㑹范鏜試人司業闕官遂進擬令逵暫權上曰何¶
<pb:KR2b0019_WYG_503-17b>¶
不便除更何權之有遂批㫖除之卞翊日造朝怒色可¶
掬而知出於上㫖莫敢争既而數在告至是又除謝文¶
瓘為左司亦卞所不與而於十八日又先得上㫖不能¶
奪以至此除趙挺之為中書舍人又欲進郭知章皆非¶
其所欲卞又嘗欲引葉棣為左右史惇對上靣前斥之¶
云棣作二小文字亦有病敗不可用道着一句却有三¶
兩句道不着兼趣操存心衆所不與不可用又欲引鄧¶
洵武呉伯舉亦不諧而所進用者又非其所好故積此¶
<pb:KR2b0019_WYG_503-18a>¶
不平因欲請去是日西府奏已赴觀音院又奏般行李¶
骨肉出府界皆無宣諭薄晚乃遣劉友端封還文字今¶
赴省供職後二日卞入三省樞宻院奏事皆退立不與¶
上亦不顧已而留身曲謝遂命友端押赴都堂上諭布¶
曰卞請去甚堅須待再三入文字布曰無可去之理上¶
曰無此理堅請别無事否布曰卞與同列多不同舊與¶
章惇宻今亦不同兼兄弟有嫌故不自安上曰卞兄弟¶
不相得布曰不知但聞其妻頗不相歡上曰京亦有妻¶
<pb:KR2b0019_WYG_503-18b>¶
是甚人家布曰徐仲謀少卿家上曰兩人妻不相得布¶
曰聞其如此上曰卞言無他只是羸病故欲去布曰勢¶
安可去林希去尚未有人可代卞何可去上曰兄弟間¶
是有嫌布曰然用京不若用卞上曰不同不同布曰誠¶
如聖諭卞讀書畏義理誠與京不同上又曰不同不同¶
布奏事退卞已赴都堂遂往都堂見之視事如故矣上¶
嘗語今范仲淹章惇多詆之曽布曰仲淹知邊事自寳¶
元西事以來每以取横山為言兼立朝勁正乃仁宗時¶
<pb:KR2b0019_WYG_503-19a>¶
名臣蔡卞亦曰仲淹好處多在章獻時數以直言貶及¶
仁宗親政却乞不深治垂簾時事此大節尤可稱布曰¶
誠如卞言既退布竊獨怪卞知之而不能蹈之也(布錄/六月)¶
(末今/附此)¶
戊戌河東路經略司言進築神泉寨畢工詔官員使臣¶
等第轉官減年支賜有差(四月十一日賜名布錄河東/神泉賞功又環慶乞築萌門)¶
(寨從/之)　祕閣校理陳師錫為考功員外郎(布錄云三省/除師錫考功)¶
(士論皆以為允蔡卞獨不恱墓銘云為考/功踰年自来係請求補外之人知宣州)¶
<pb:KR2b0019_WYG_503-19b>¶
己亥詔開封府界東西路都廵檢闕係樞宻院選差應¶
諸路州鈐轄非節鎮大藩者在第六等知軍州諸路都¶
監之下除宗室聴依舊添差外其曽任將副諸司副使¶
以上及閤門通事舍人特㫖許差者並差自来曽差人¶
處或替雙員處都監闕已上内合帯權發遣者其請給¶
並依州都監令(新削應諸/路以下)¶
辛丑樞宻院言聞西界編欄人馬及人户此舊日盤泊¶
逼近漢界深慮向去秋成賊馬糧草可資因此冦犯邊¶
<pb:KR2b0019_WYG_503-20a>¶
界共諸路斟酌敵情事勢出兵討逐仍所至蹂踐使賊¶
失收成之望庶為我利詔諸路帥臣各乗伺間隙出界¶
蹂踐討蕩務在探報精審决取勝㨗仍具措置施行次¶
第以聞(布錄涇原河東報西人頗近邊/耕牧詔諸帥相度出兵擾之)　張詢奏乞今¶
秋相度築齊訥納沁從之又乞李忠傑令章楶相度可¶
遣即遣　太常寺言諸光祿寺官今後每遇祠祭大祠¶
已受誓戒後及中小祠散齋日分其約束事件並從祀¶
儀禁止郊社令亦乞依此從之¶
<pb:KR2b0019_WYG_503-20b>¶
壬寅朝散大夫權河東路轉運使郭茂恂降為朝請郎¶
以運糧草給軍雇車價小致擾民也(布錄茂恂降兩/官守倅各一官)¶
三省樞宻院奏鄜延大沙堆功賞應本将有官而更添¶
差者以二人所合得賞分授并張若訥吕濰等更不推¶
恩從之(布錄壬寅大沙堆/功在五月十三日)　御史中丞安惇言伏思神¶
宗皇帝聖神妙用固非當世俗儒之所能窺測至於勵¶
精圖治明審庶獄天下莫不知之而元祐之初陛下未¶
親政事姦臣乗時議置訴理所凡得罪於元豐之間者¶
<pb:KR2b0019_WYG_503-21a>¶
咸為雪除歸怨先朝收恩私室意者呼吸罪黨用為已¶
助未審當時有司如何理雪儻出姦意不可不行改正¶
欲乞朝廷差官將元祐中訴理所一宗公案㸔詳如合¶
改正即乞申明得罪之意復依元斷施行詔蹇序辰安¶
惇㸔詳内元狀陳述及訴理所㸔詳語言於先朝不順¶
者其職位姓名别具以聞(舊錄以聞卞云正先帝刑法/也新本削去元符三年六月)¶
(十七日龔夬/奏罷此指揮)序辰先有是請上難之於是惇復建白蔡¶
卞勸章惇使必行令序辰與惇及徐鐸同主其事自後¶
<pb:KR2b0019_WYG_503-21b>¶
縁訴理被禍者凡七八百人序辰及惇實啟之(元符三/年六月)¶
(十七日云/云可考)曽布自叙云是月屢見三省言安惇既除御¶
史中丞遂乞差官㸔詳元祐中理訴文字却依元斷施¶
行既而取索到理訴者凡八百九十七人許將黄履及¶
葉祖洽等皆因他人理訴得還所展磨勘年月三省以¶
動衆稍遲之惇再章以謂聞廟論以人衆不可施行惟¶
其人數多尤宜改正此乃元祐人欲彰先朝濫罰之多¶
也三省聚議乆之乃定得㫖但令惇及序辰㸔詳元訴¶
<pb:KR2b0019_WYG_503-22a>¶
狀詞及訴理所文字語言有於先朝不順者具姓名以¶
聞已而又言令將親批聖㫖翊日再進呈乃下衆皆稱¶
其平允此論本出序辰序辰於前年作右史日已嘗有¶
章乞追改上留中不出今以付之亦以杜塞其紛紛也¶
然猶乞别試所置司㸔詳限半年結絶尚有張皇之意¶
但以得㫖如此諒亦無以増加爾(此據曽布日錄陳瓘/尊堯集及餘言増修)¶
(曽布日錄論㸔詳訴理已附見紹聖三年三月二十一/日王宜罷提舉時陳瓘尊堯餘言曰臣聞常立上殿時)¶
(葉濤在史院曽布主葉濤哲宗之得見常秩行狀也卞/等意布濤奏之於是又作訴理之事讎布與濤而罹訴)¶
<pb:KR2b0019_WYG_503-22b>¶
(理之禍者七八百人訖於曽布之事流離破敗而卞等/報復之意猶未快也安惇傳惇為御史中丞奏訖委官)¶
(取元祐訴理所公案㸔詳改正申明従初加罪之意復/依元斷施行遂詔惇與蹇序辰徐鐸同㸔詳惇奏凡得)¶
(罪於元豐之間者乞特出睿斷以勸沮天下自是復施/行者千餘人又奏元祐初置訴理所將熈豐以來斷過)¶
(刑名輙行奏雪訴謗先朝歸怨君父其元㸔詳官劉摯/孫覺胡宗愈傅堯俞葉伸蘇嘉朱光裔呉儔陳郛乞加)¶
(罪時摯等已譴逐伸等皆坐謫事在二年三月/十六日按徐鐸傳乃不載同㸔詳訴理當考)　涇原¶
路經略安撫使章楶言乞應沿邊諸州軍縣鎮城寨堡¶
子糴買去處預掲牓告諭人户不得與官中爭糴増長¶
物價如將来官中收糴不行嵗計闕乏即委所屬官根¶
<pb:KR2b0019_WYG_503-23a>¶
括停塌之家積蓄斛斗各計本家口數銷一全年所用¶
斛斗外其餘盡依逐處和糴場價例收糴入官詔從之¶
應陜西路凖此　鄜延路經略司言差副都總管王愍¶
統制諸將人馬出界與西賊鬬敵得功詔主將已下等¶
第轉官減年支賜有差　是日都提舉賈種民自修汴¶
河歸上諭曽布種民修汴河乖方布曰種民言汴河作¶
剌子乃發運司指揮渠所作束水未曽用兼不曽多費¶
功料止費本司錢九千餘貫措置亦不至乖方但從初¶
<pb:KR2b0019_WYG_503-23b>¶
發省功費以集事勢必難集臣先曽敷陳以謂今須閉¶
汴口一兩月用功開淘其水勢散漫處須用梢樁狹河¶
即自通快上曰近日漕運全不可行布曰近得雨後水¶
稍通已兩次防河大約茶磨費水最為汴流之患今已¶
廢矣上曰須作水櫃布曰種民昨不欲作水櫃用心却¶
可嘉盖為百姓荘園廬舍墳墓皆須毁壞故以為難兼¶
種民昨到水櫃處百姓極有不遜之語故種民不敢當¶
此事若其佗有可經畫不與百姓爭此地亦所惠不細¶
<pb:KR2b0019_WYG_503-24a>¶
上云水櫃必不可闕布曰若必不得已須為之上又曰¶
種民却不至乖方然漕運却行不得布曰種民雖不乖¶
方但無功亦可責上曰章惇主之布曰衆謂如此必是¶
也御史蔡蹈劾種民措置乖方枉費功科乞先行放罷¶
不從(蔡蹈云云/據蹈奏藁)¶
甲辰詔入内供奉官涇原路走馬承受利珣减三年磨¶
勘仍依條比折賞職功也珣言鄜延走馬謝德方涇原¶
王景先皆以親戚冐賞詔並放罷(布/錄)　户部言提刑司¶
<pb:KR2b0019_WYG_503-24b>¶
提㸃坑冶鑄錢司各據所轄州縣坑冶催督敷辦祖額¶
置籍勾考每嵗令比較増虧提刑司限次年春季提㸃¶
坑冶鑄錢司限夏季各具全年増虧分數保明奏聞及¶
申户部㸃勘韶州岑水潭州寳豐永興銅場逐路提刑¶
司官每上下半年各廵歴一到本場按察㸃檢訖具措¶
置利害及本錢有無闕備因依條畫聞奏及申户部從¶
之(新/削)　大理寺言知彊盗及持杖竊盗之情而藏匿若¶
過致資給及漏露消息令得行盗及隱避者並罪至死¶
<pb:KR2b0019_WYG_503-25a>¶
及應配者並配本州彊盗死罪情重者依重法地分窩¶
藏法仍奏裁窩藏重法地分刼盗罪至死配逺惡妻子¶
五百里編管再犯配沙門島以上盗者情重窩藏人當¶
行處斬家産給半充賞即盗罪至徒流者配五百里妻¶
子鄰州編管再犯配二千里並許人捕家産給三分充¶
賞從之(新/削)¶
乙巳權河北路轉運副使兼措置糴便黄實進對實因¶
陳鈔法之弊上曰錢鈔本以相權又問河北人材上曰¶
<pb:KR2b0019_WYG_503-25b>¶
今日人材之乏為甚然天下豈無人材它日上問曽布¶
曰實如何布曰實亦惺惺曉事但林希嘗言其以女嫁¶
蘇轍子陛下必得知上曰然又曰乃章惇甥也後又語¶
及布因言實兩女嫁轍二子上曰不如是亦可使爾(布/錄)¶
(論實在壬/寅今附此)　詔髙麗朝貢並依元豐條施行元祐令勿¶
用(舊云復先帝待遇/髙麗法也新削去)　詔賜鳯翔府户曹參軍王之彦¶
家絹二百匹以之彦赴没煙峽宣勞致病死也　先是¶
章惇召曽布女壻衛尉主簿呉則禮令語布曰蔡黨見¶
<pb:KR2b0019_WYG_503-26a>¶
窺甚急當過為之備又曰有言元豐時不得舉辟執政¶
親戚乞檢舉施行(二十三日/序辰云云)仍云王斿𣙜貨正犯此言¶
不可不知時五月壬申也後三日惇留對甚乆其夕呉¶
居厚過布言適奏事殿上上忽問何以舉王斿斿乃蘇¶
轍門下士居厚曰元祐中在外故不知上又曰兼是曽¶
布親戚居厚曰臣與斿鄉里故舊又臣曽知咸平縣舊¶
吏民尚來見臣極稱斿治狀臣以此薦兼斿是通判資¶
序𣙜貨亦監當場務爾無僥倖上曰只是有人来説既¶
<pb:KR2b0019_WYG_503-26b>¶
而進奏院報有㫖遵守元豐四年條制施行在京舉辟¶
處不得舉執政有服親已前有舉者檢㑹取㫖(布錄在/五月二)¶
(十五日壬申及/二十七日甲戍)它日布奏事畢(布錄在六月/四日辛巳)因言臣竊¶
聞臣寮言執政親戚不得舉辟在京差遣事臣實有外¶
甥王斿提舉𣙜貨務正礙此條然此法乃元豐四年所¶
降至元豐五年官制行内外舉官悉罷故此法亦廢後¶
来稍復舉官法失於舉行此令上曰衆所不知呉居厚¶
亦曰不知布曰此誠不知若非蹇序辰於史院檢見此¶
<pb:KR2b0019_WYG_503-27a>¶
條人不知有此法若此法見行豈惟臣所不敢呉居厚¶
亦豈敢公然犯法事雖如此然臣身在政府不能使親¶
戚逺嫌以致物論臣實有罪大臣當奉法守公以身率¶
天下乞重行黜責臣亦足以警衆上曰本不知不妨兼¶
王斿亦是蔡卞親戚布曰雖然臣自有罪豈敢更引他¶
人以自解兼聞議者又言臣男纓亦是奏舉臣在政府¶
有條一嵗得陳乞親屬一差遣臣男纓昨為開封功曹¶
係用臣合得恩例申尚書省陳乞都省下吏部勘當依¶
<pb:KR2b0019_WYG_503-27b>¶
條差即非舉辟兼在任近一年却為路昌衡舉王幾作¶
府推衝罷並不得嵗月路昌衡曽来謝臣云失契勘却¶
不知王幾妨礙工曹臣云舉官豈得如此兼臣男雖衝¶
罷自須却得一陳乞差遣一無所妨臣曽以此語葉祖¶
洽祖洽云不惟如此祖洽有妻弟為府掾一日府官聚¶
㕔昌衡對衆云近舉王幾却不知與功曹妨礙極以為¶
慙竊聞議者亦謂王幾是臣親戚幾取臣妹臣妹亡已¶
二十五年臣引幾以衝罷臣男似不近人情兼昌衡之¶
<pb:KR2b0019_WYG_503-28a>¶
言如此可見臣無所預上曰卿男已衝罷布唯唯上曰¶
論者只是說王斿一人不曽及此兩事王斿是蘇軾轍¶
門下人是否布曰衆皆言其如此恐必是上笑而已布¶
又言臣自待罪政府以愚直故於議論之際多觸衆怒¶
常恐不免有䜛毁中傷之語非聖意主張保全何以得¶
至今日上曰是是布又言序辰以謂大臣不與人為交¶
私則可以展布四體盡心國事臣此心惟陛下可亮臣¶
數對三省言呉居厚不可進擢居厚無不聞之在人情¶
<pb:KR2b0019_WYG_503-28b>¶
於臣但有怨怒臣必不與居厚為交私上笑曰卿斥居¶
厚多矣安得有此布曰臣犬馬赤心不敢不盡陳於陛¶
下然臣與王斿實有服親無以逃責臣未敢陳請待罪¶
上曰不須如此布遂退祖洽語布曰惇於上前呈序辰¶
所言乃云不干它人只是曽布親戚三人盖得之黄履¶
又言履云惇平時與布笑語甚歡才背後便别許將亦¶
語人云此其小者其他毁傷之語有大於此者非一是¶
(曰六月二十/  八日乙巳)詔王斿罷𣙜貨務户部官各罰銅三十斤¶
<pb:KR2b0019_WYG_503-29a>¶
開封舉張元禮亦然元禮乃林希壻也¶
丙午吏部言官員係朝廷差出除在任人自理在任月¶
日其非在任之人緣軍期邊事刑獄及往水土惡弱處¶
聴理在任若朝廷差委勾當餘事如無稽違以二日折¶
一日理為考任及三年已上者申尚書省樞宻院審察¶
事體重者取㫖或與理為一任從之　涇原路經略使¶
章楶奏近凖朝㫖節文令逐路帥臣更切講議如何措¶
置可使賊不敢並邊耕牧住坐其已耕種去處即相度¶
<pb:KR2b0019_WYG_503-29b>¶
如何於鋤耘之際可以使其不得施工免致向去秋成¶
資助賊糧别生邊患(三月二十四日又五/月二十七日詔可考)臣契勘本路¶
新築没煙後峽寨咫尺天都最是因形勢困擾賊聚去¶
處見委折可適子細體訪彼處耕牧住坐逺近次第若¶
有機便欲於七月半間量數差發人馬乗月夜行往彼¶
處攻討為倐往忽来之計臣前此兩次遣將淺攻苦無¶
所獲或言賊衆前期知覺豫作凖備及四散遁逃今来¶
舉動理須改圖竊欲少着人馬只用五七千騎已来所¶
<pb:KR2b0019_WYG_503-30a>¶
貴易為差發諸事祕宻不至漏露兼選鋒鄉道之人得¶
部落子方堪使喚近䝉朝廷差李忠傑并手下部落子¶
二百人来本路至時决得隨軍出塞契勘環慶路蕃官¶
皇城使慕化舊在臣麾下委是得力屢曽遣使隨逐折¶
可適出入攻討彼此諳委肯相營助欲乞前期旬日間¶
權暫於環慶路輟借蕃官慕化并部落子二百人及逐¶
人脚下馬過本路使喚攻討了日便行發遣來往只是¶
半月二十日之期黄貼子蕃官慕化日近因護築到本¶
<pb:KR2b0019_WYG_503-30b>¶
路臣宻以前項擘畫問化并説與欲借助人馬之意化¶
極欣喜願来本路使喚遂録到狀内所指部落子姓名¶
今来所陳如䝉俞允即乞不顯事因直作朝廷指揮令¶
化帯領所要人馬来涇原路幹當不得占留若說事因¶
竊慮環慶帥臣歸罪於化外兼西賊耳目於環慶路最¶
長彼探知時暫於他路差發過人馬来涇原必料欲往¶
淺攻如此則雖出無益也又狀内所指期日未敢决定¶
容臣更切探伺量宜展縮若賊中添屯人馬嚴作隄備¶
<pb:KR2b0019_WYG_503-31a>¶
或是住坐去處地里大逺即亦難為必去攻討只緣乞¶
差發他路蕃兵理須預有奏陳　樞宻院奏勘㑹涇原¶
路近進築没煙前後峽城寨了當去天都咫尺乃西賊¶
必争之地兼西人近於隆德寨九羊谷以来出没又於¶
檉溝叚大道穿㙭作壕深慮賊馬不測侵犯邊界合要¶
知次第人率衆伏截掩殺本路闕少得力蕃官使喚其¶
環慶路蕃官皇城使慕化熟知蕃界山川道路可以為¶
鄉導出入須至權暫差那帯下項部落子前去涇原路¶
<pb:KR2b0019_WYG_503-31b>¶
應副出入使喚其環慶路雖於今秋有舉動去處緣今¶
来只是差慕化一名并手下部落子二百人騎即於本¶
路未至闕事須議指揮詔令環慶路權暫輟那蕃官慕¶
化及上件部落子二百人騎暫赴涇原路經略司凖備¶
出入使喚限七月半以前致涇原路仍等第量支與盤¶
纒錢無令有所陪備及不得更有奏請占留住滯仍令¶
涇原路照㑹收管候到優與存恤照管候慕化等指引¶
得本路人馬知出入把截次第立便遣還環慶路其占¶
<pb:KR2b0019_WYG_503-32a>¶
留存在本路不得過一月(六月二十四日布錄令諸路/帥相度擾耕故以此奏附六)¶
(月末旬此須别加刪/修吏文太多故也)　章楶又奏本路去年進築平夏¶
城靈平寨了當添置十一將後来接續修築鎮羌九羊¶
通峽盪羌共四寨雖已逐旋那移馬歩軍前去至今不¶
曽别置將名今乞以通峽盪羌并九羊寨三處見管防¶
守正兵及新招弓箭手馬歩軍共為第十二將仍乞以¶
勒停未叙復人前皇城使成州防禦使折可適為正將¶
降授供備庫副使曲充為副將或朝廷以謂追奪未乆¶
<pb:KR2b0019_WYG_503-32b>¶
未經叙復即乞且令權管職事從之(楶以元符元年六/月二十八日奏八)¶
(月七日又奏十九日乃得請今/并附此或移入八月十九日)¶
