# -*- mode: mandoku-view; -*-
#+TITLE: 續資治通鑑長編
#+DATE: 2015-08-24 22:24:28.604673
#+PROPERTY: ID KR2b0019
#+PROPERTY: BASEEDITION WYG    
#+PROPERTY: JUAN 卷三百四十七
<pb:KR2b0019_WYG_351-1a>¶
欽定四庫全書¶
　續資治通鑑長編巻三百四十七¶
　　　　　　　　　　　　　宋　李燾　撰¶
　　神宗¶
元豐七年秋七月己亥以奉議郎徐彦孚提舉荆湖北¶
路常平等事彦孚知衛州黎陽縣嘗言青苖息錢可用¶
常平法聽民非時吉凶匱乏用抵保稱貸立期輸官不¶
報又言保甲逃亡恐積以歲月寖虧本數乞立責正長¶
<pb:KR2b0019_WYG_351-1b>¶
法下開封府界三路保甲司相度以聞故有是命　手¶
詔李憲朝廷奉祀所用珪壁璋瓉常患乏良玉充用近¶
歲于闐等國雖有貢者然品色低下無異惡石爾可博¶
選漢蕃舊善於賈販與諸蕃蹤跡諳熟者厚許酬直令¶
廣行收市并逹是意於鄂特凌古等處求之無害　詔陜¶
府西路縁邉諸軍戰馬並依河東麟州例不以上下槽¶
支草料各七分知延州劉昌祚乞不以冬夏支八分上¶
批戰馬在軍政固已要重今用兵未已適當乏馬所係¶
<pb:KR2b0019_WYG_351-2a>¶
實大特依所乞陜西河北河東熈河路準此¶
庚子詔増韶州岑水場銅價從提㸃鑄錢司請也¶
辛丑新河東轉運副使范純粹為右司郎中(六月四日/除運副)¶
右司貟外郎承議郎孫覽為河東轉運副使上批聞純¶
粹與知太原府吕惠卿素有私嫌恐難協濟事故也¶
工部言知河南府韓絳乞修大内長春殿等欲轉運司¶
支錢認買木錢萬緡從之　䕫州路轉運使王宗望乞¶
就成都府置𣙜鹽司即兩蜀産鹽之地置場其井盡𣙜¶
<pb:KR2b0019_WYG_351-2b>¶
於官然後售之於民收無過一分五釐歲入無慮三十¶
萬緡乃乞量損蒲江鹽直庻幾興利除害以惠逺民成¶
都府梓州路並為𣙜鹽禁地煎鹽戸赴官入中不得私¶
賣買陵井監之井研榮州之應靈専置場各差監官其¶
餘州縣鹽井少處就差稅務官兼無稅務處委令佐置¶
場成都府置轉般都鹽務受諸場運鹽先留息錢一分¶
為元買場課額令都務増脚稅約時價賣漸抑兼并常¶
平鹽價畧計兩路共六百井大井日煎鹽千斤小井二¶
<pb:KR2b0019_WYG_351-3a>¶
百計日收十八萬斤歲得鹽六千三百七十二萬約百¶
斤之價為四千為錢二百五十四萬八千八百緡每緡¶
收息一分五釐歲收息三十八萬二千三百二十緡乞¶
降度僧牒五百銀十萬兩借兩路轉運提舉司錢四十¶
緡為本侯三年撥還其本錢雖當用二百五十四萬有¶
竒若以法支移止用今所乞數可足詔下逐路轉運司¶
詳具可否利害以聞　四方館使榮州團練使涇原路¶
緫管姚麟乞以南郊奏子恩贈祖福一官詔以麟世有¶
<pb:KR2b0019_WYG_351-3b>¶
戰功特從之　詔遣官於河北河東路依格按閱第一¶
畨保甲事藝四方館使唐州刺史曺誦入内内侍省東¶
頭供奉官勾當内東門司閻安河北東西路東上閤門¶
使樞宻副都承㫖張山甫入内内侍省東頭供奉官勾¶
當御藥院劉惟簡河東路¶
壬寅詔提舉陜西買馬官展磨勘二年以有司言歲買¶
馬不及額也¶
癸卯提㸃開封府界諸縣鎮公事范峋言詔發開封府¶
<pb:KR2b0019_WYG_351-4a>¶
界戸馬三千三百匹貼支河東麟延環慶逐縣戸馬已¶
選發外少一千一百餘匹詔支京東西路坊郭戸馬其¶
尚少數更不貼令峋具開封府界以故不起發戸馬數¶
以聞(六月九/日當考)　開封府言故宣徽南院使李處耘孫諶¶
故參知政事郭贄孫爰各乞祖繪像恩諶犯姦㑹赦爰¶
詈本屬知縣决杖並編管未敢推恩詔並推恩爰與右¶
職　中牟縣管勾牧放未合羣馬侍禁李思道殿侍何¶
淵各展磨勘三年以經制牧馬司言棚屋倒塌馬多死¶
<pb:KR2b0019_WYG_351-4b>¶
傷也(朱本云事/小不書)¶
甲辰知河南府韓絳言伊洛暴漲衝注城中軍營欲望¶
應被水災廂禁軍等第與特支錢及先修軍營其水北¶
軍民被害續奏請詔經水災民戸令體量賑卹被水廂¶
禁軍以差賜般移錢死者依漂溺民戸法給錢(舊紀書/伊洛溢)¶
(浸西京新紀/但書伊洛溢)　大名府路安撫司言元城埽河抹岸决¶
横隄破城見閉子城固護倉庫等詔北外都水監丞司¶
河北轉運司官親督閉塞城南横隄水口(舊紀書河溢/元城埽浸北)¶
<pb:KR2b0019_WYG_351-5a>¶
(京遣使賑卹賜溺死者家錢/新紀因之但改溢字作失字)　知太原府吕惠卿言故¶
左藏庫副使張世規子拱自言父世規昨牽制蘭州與¶
李經同出界今經遷一官父止賜絹五十乞辭賜别推¶
恩詔世規累立戰功賜絹三百　涇原路經畧司言乞¶
以彭孫該磨勘與遷官其軍功别推恩及陞都鈐轄差¶
遣詔彭孫候磨勘畢以賞功除領團練使¶
丙午詔尸部貟外郎張詢勾當御藥院劉惟簡賑濟西¶
京被水災軍民并催督救護官物城壁等其合行事如¶
<pb:KR2b0019_WYG_351-5b>¶
有違礙從冝施行　河北路轉運司言河水圍繞大名¶
府透入府城乞多差兵夫船筏救護遣金部貟外郎井¶
亮采勾當御藥院梁從政按視合賑濟事如西京指揮¶
　鄜延路經畧司言种諤上本軍出界進討分遣諸將¶
討擊不順西賊收夏州至上書平白池等處有功人内¶
第二等將副李浦等乞推恩詔李浦遷一官趙守忠李¶
師古已死以遷官恩賞每資賜絹五十趙守忠百五十¶
李思古五十給其家¶
<pb:KR2b0019_WYG_351-6a>¶
丁未知河南府韓絳言近被水災自大内天津橋隄堰¶
河道城壁軍營庫務等皆傾壊聞轉運司財用匱乏難¶
出辦役兵累經剗刷府官職事煩多欲望許臣總額賜¶
錢十萬緡選京朝官選人使臣各三十五人與本府官¶
分頭葺補乞發諸路役兵三四千人詔轉運司於經費¶
餘錢支十萬緡沈希顏徃來與韓絳同提舉營葺及選¶
使臣三員役兵於本路剗刷二千人如不足即和雇¶
知太原府吕惠卿言麟府豐州守禦人闕已牒提舉保¶
<pb:KR2b0019_WYG_351-6b>¶
甲司發保甲乞令提舉司官先撫諭并立調發約束之¶
法從之又言已治兩不耕地初惠卿言臣伏思持久抗¶
敵之計雖已分團兩畨將士及㑹定新寨守兵而邉事¶
未息人兵未可全减莫若廣勸公私耕種為急盖邉戍¶
所以久困者凡以貴糴而逺輸故也今若使邉地益墾¶
則邉戍可益而無衆寡不敵之憂邉民稍蘇而無貴糴¶
遠輸之患麟府豐三州兩不耕地可以時出兵開墾不¶
惟歲入可助邉計兼可誘致西賊蹂踐田苖設伏掩擊¶
<pb:KR2b0019_WYG_351-7a>¶
此於深入不測之敵境勞逸不同臣已委官相度耕種¶
伏詳横山一帶兩不耕地無不膏腴過此即沙磧不毛¶
今乗𦍑人來賔出兵防拓廣耕疾種因其蹂踐而掩擊¶
之漸移堡鋪向外把截則不煩深入而拓地日廣并可¶
以招置漢蕃弓箭手承佃或營田軍以抵戍兵則邉費¶
省矣願推之陜西諸路又言官中貴糴内地逺輸増益¶
戍兵國計所患而邉人多乗之以射利今廣耕墾賤糴¶
價省邉費乃非所欲為必有設計謀動揺沮壊之人惟¶
<pb:KR2b0019_WYG_351-7b>¶
朝廷王張督責則事舉矣詔陜西諸軍經畧司詳酌施¶
行(三月庚申四月壬午可考此段與三月二十一日庚/申所書同但彼畧而此繁耳當存一去一八年正月)¶
(二十七日云/云當并考)¶
戊申禮部言西南程蕃乞貢方物舊不注籍如許入貢¶
乞依五姓蕃例從之詔䕫州路轉運司指度比附一姓¶
人數觧發　又詔開封府推官李士良提舉救護陽武¶
埽　給河東路二十將神臂弓萬從吕惠卿請也　侍¶
御史張汝賢落侍御史知信陽軍坐言事失當也(事具/甲寅)¶
<pb:KR2b0019_WYG_351-8a>¶
(日王安/禮罷時)　詔涇原路將官毛政等五人各遷一官管勾¶
文字潘班減磨勘二年張蘓循一資以涇原路經畧司¶
奏軍功推賞未當功也　詔八内内侍省東頭供奉官¶
麥文炳衝替以管押輝和爾達勒達蕃部到熈河令人於蕃¶
界内市快行馬等故責之¶
己酉上批付鄜延路走馬承受李元嗣諸路牒報賊頗¶
近並邉八九月必入冦或在本路或環慶涇原其勢可¶
料惟賊來切勿驚擾則賊情可得處事不繆昨蘭州被¶
<pb:KR2b0019_WYG_351-8b>¶
圍聞者狼狽朝廷為動心賴經畧司奏報循常中外安¶
定自賊攻圍以致敗去無一毫失事惟得賊尸五萬耳¶
所以上功悉改三官其餘守禦下至婦女格賞之外増¶
賜金帛以鉅萬今本路新復城砦未經重㓂可諭經畧¶
司悉以熈河路已行事為凖仍以軍賞明諭漢蕃兼聞¶
蘭州賊退頗以併力攻城不鈔畧為恨今入冦懲艾前¶
車縱兵四畧不可不防其餘更在愛惜矢石當時不輕¶
發固已得勝之半矣明逺斥候最為大事可一一宣諭¶
<pb:KR2b0019_WYG_351-9a>¶
(朱墨/本同)¶
庚戌詔官員因公罪上簿者冄上簿展磨勘一季㑹恩¶
免者以二當一　詔鄜延路未句收積剰錢公據二十¶
二萬六千餘緡給陜西轉運司　詔西河下水私船載¶
穀應輸力勝錢而廻避詐匿不輸者計不輸物數論如¶
非提舉汴河堤岸司船栰輙載西河鹽棗榖陶噐皂莢¶
過西京及入汴者雖經場務出引投稅許人告捕罪賞¶
依私載法都大提舉汴河隄岸宋用臣請下戸部著為¶
<pb:KR2b0019_WYG_351-9b>¶
令(朱本云事小不當書今依新本復/存可見宋用臣等言利析秋毫也)　詔䖍吉州界並¶
為禁銅鉛錫地分從戸部請也¶
辛亥詔自今景靈宫朝獻日遇雨雪令宰臣親王執政¶
官分獻　定州路安撫司言軍城寨言北界兵千人擁¶
牛具過石城南耕黄貨谷地廵歴人不能遏已指揮當¶
廵官吏毋得透漏及牒保州沿邉安撫司移牒北界止¶
約詔圖上北人所争地具前後照據以聞　大名府路¶
安撫使王拱辰言河水暴至北京數十萬衆號呌求救¶
<pb:KR2b0019_WYG_351-10a>¶
凡百施為皆是出違條貫臣須至奏請乞賜一不拘常¶
例指揮又言凡干錢穀禀轉運司常平即提舉司軍噐¶
工匠即提刑司埽岸物料兵士即都水監未嘗有一敢¶
専者今應猝濟民逐官在逺須至一面先行致違逐司¶
條令所以乞賜一不拘常制指揮上批其事干機速委¶
是奏覆牒禀所屬不及者仰依所乞施行¶
壬子朝獻景靈宫¶
癸丑分命輔臣祈晴　左藏庫副使帶御器械劉承緒¶
<pb:KR2b0019_WYG_351-10b>¶
為禮賔使嘉州刺史手詔以承緒妻建安郡主即先帝¶
同母妹故擢之　詔雍王顥乳母孫氏葬報先禪院每¶
歲同天節度一僧¶
甲寅尚書左丞王安禮為端明殿學士知江寜府初侍¶
御史張汝賢言吏部以王珪陳乞子仲端勾當京西排¶
岸司礙選格而本部留闕妄作行遣又王安禮乞子枋¶
勾當九龍廟見任官二人有溢員吏部言當使闕去年¶
孫固陳乞子野勾當裁造院礙法吏部具特㫖例申禀¶
<pb:KR2b0019_WYG_351-11a>¶
而都省批令具鈔及安禮陳乞姪㳺監泗州糧料院則¶
援野為例韓縝之姪宗廸指射尚衣庫又以游為例此¶
乃引用都省批狀例外起例陛下之法遂格不用此弊¶
相襲實害大政乞賜施行(六月甲午/汝賢奏)上以珪子仲端已¶
退所乞差遣而安禮子枋姪游差遣有條許用例奏鈔¶
汝賢章格不下安禮聞之面奏乞治汝賢之罪上宣諭¶
可且令分析(六月丙申/汝賢分析)又云汝賢嘗言卿平日以惡言¶
恐脅言事官因道汝賢所陳安禮之語安禮乃言昨日¶
<pb:KR2b0019_WYG_351-11b>¶
論奏張汝賢彈奏臣乞差遣事䝉宣諭汝賢奏以臣嘗¶
有惡言詆毁欲頭璧俱破切縁汝賢官侍御史以言為¶
職彈奏輔臣亂法當出於至公不可茍用怨憎妄摭非¶
罪使臣實嘗詆毁聞者豈宜𫝊逹汝賢雖知在法親聞¶
乃坐况臣初無詆毁之事是必姦險之人以無為有欲¶
激怒汝賢使中傷所惡之大臣而汝賢率情快忿亦昔¶
所未有此而不治於綱紀風俗其害不細乞付有司盡¶
理施行上遂令汝賢分析汝賢奏臣追省當日所聞大¶
<pb:KR2b0019_WYG_351-12a>¶
概正是安禮因臣論奏王珪等誣上行私輙有及臣之¶
言謂或議已則當致害又有御史青蟲可憎之語臣以¶
其意凡陋固未嘗盡列於朝旋觀安禮外雖狂率中實¶
姦險嫉忌一言及之必為中傷之計屬者臺諫相繼罷¶
黜安禮盖有得色嘗以此誇&KR0247;同列之間臣自顧踈逺¶
䝉陛下擢任不次報冝如何豈敢愛惜以避安禮之暴¶
横屬聞此語是亦安禮平日之常談臣因上殿口奏者¶
獨冀清&KR0454;照察安禮所存實非愚臣茍用愛憎捃摭非¶
<pb:KR2b0019_WYG_351-12b>¶
罪昨因察按論列宰臣執政官陳乞差遣而安禮兩次¶
並是違法都省特㫖舊例直行指揮具鈔擬差臣職在¶
言責豈當有隠乃實出於至公未嘗率情快忿安禮惡¶
其及已必欲置臣於罪莠言自口輕躁無恥昔所未聞¶
况安禮素行貪穢所至狼籍名在儒館則日出游於滛¶
舍湖州潤州身任太守娼女共政滛穢不忌陛下始以¶
其兄安石之故畧其舊惡擢置政府然安禮惡不可揜¶
罪不可觧知潤州日部内致仕官刁約館閣故老安石¶
<pb:KR2b0019_WYG_351-13a>¶
以丈人行事之而安禮數飲約家輙私其侍婢約死乃¶
以主䘮為名誘畧其婢王氏謝氏二人以歸今二婢在¶
家王氏仍已有子閨門之内數致忿争至或挾持私事¶
欲以告官而安禮多方以捍之盖取之不正則勢必至¶
此安禮修身治家如此其能為陛下正百官理萬民乎¶
安禮與其兄安國素不相能及聞其䘮無甚哀慼䘮假¶
僅滿呼妓女燕飲嬉笑自若安禮於所厚者薄其能為¶
陛下勵風俗勸忠義乎安禮喜結四方豪富如杭州俞¶
<pb:KR2b0019_WYG_351-13b>¶
緡東南大姓賈販小人未嘗為安禮門客特以賄交去¶
歲大禮遂奏緡為假承務郎安禮黷貨如此其能為陛¶
下守法令杜請託乎報慈寺僧詞海乃異時安禮滛汚¶
之淵藪出入安禮家人不呵問道故時滛邪之游以為¶
笑樂無所不至兼安禮自秉政以來何補國事惟自顧¶
行實如此則無以厭服人言故揚虛聲取恱流俗牢籠¶
士大夫以賣恩招權歛譽在已歸謗朝廷然安禮辨詞¶
亂實隂計害物故士大夫莫不畏其凶燄而安禮平居¶
<pb:KR2b0019_WYG_351-14a>¶
猶恟恟不自安者獨以臣軰尚在言路軋其姦萌竊惟¶
御史耳目之官本許風聞言事惟禁中語不可泄漏至¶
於大臣之言雖渉詆毁既非親聞自不合坐則𫝊言之¶
人又何罪焉臣前所聞既未嘗論列而陛下亦不以此¶
為安禮之罪而安禮遽乞付有司根究者意謂就使是¶
實於己無罪但欲有司承望風㫖曲求差互使罪之所¶
歸不在於臣則在於𫝊聞之人如此則安禮别有罪惡¶
誰敢談說况御史位卑而無權不足以動事惟執政大¶
<pb:KR2b0019_WYG_351-14b>¶
臣喜怒能為天下禍福身居至近勢軋人主則防檢之¶
道不得不嚴故責在御史繩姦糾慝以坐制其非心今¶
安禮乃恃大臣之威欲以鈐制御史杜絶言路則安禮¶
之志殆將何為上以其章付三省謂安禮曰汝賢彈奏¶
卿子姪差遣用例奏鈔在法所許汝賢固有罪其言卿¶
姦巧事卿果如此何以復臨羣官安禮猶辨訴因奏徃¶
以安石疾病嘗乞知江寜府願申前請汝賢又言臣論¶
奏王珪王安禮陳乞子姪差遣法許用例奏鈔詔臣分¶
<pb:KR2b0019_WYG_351-15a>¶
析臣愚見按法之文而折中于理謂有司之事無條有¶
例或雖有條而文意未明應用例以補之皆在所司可¶
以常行於法未礙則為不應奏請可否之事若陳乞差¶
遣自有定法異時執政大臣本因礙法遂有干請畫㫖¶
施行所以稱特㫖豈有司所専以為不應奏請之事又¶
官制申明逐處例冊候冊定條目不用即知有司所用¶
之例自可修條未知特㫖礙法之事能如此否又尚書¶
省奏事依條目分有法式者上門下無法式者上中書¶
<pb:KR2b0019_WYG_351-15b>¶
并取㫖特㫖事乃中書之職臣竊謂法式者有常之稱¶
特者反常之義今用特㫖礙法事為有法式事上門下¶
臣雖甚愚未知其可且特㫖一也參以近者察案所上¶
有待申請而具鈔者王安禮陳乞是也有不待申請而¶
具鈔者時忱磨勘是也有申請都省而關中書取㫖者¶
文彦博陳乞是也有申請而進呈不行者程慶酬奬是¶
也都省若為有例事不限特㫖皆不應奏請可否便得¶
具鈔則冝無彼此之别不可於執政大臣與本省吏人¶
<pb:KR2b0019_WYG_351-16a>¶
私事而遂有異若謂例册有之始可以用印楊天祐等¶
豈非例册所載何為而不引其馮訴借闕事乃非例册¶
所載何為而輒用若為侯永昌等酬奬礙條法有特㫖¶
不可引用則王枋等差遣正礙陳乞之法若謂特㫖非¶
有司所専而都省可以指揮則時忱磨勘又不得申請¶
而施行推求其說終不可得異時執政大臣特乞子姪¶
差遣多縁私計所便自瀝誠懇以干朝廷今則其家子¶
姪自赴吏部指射皆得施行不惟相承無有紀極而於¶
<pb:KR2b0019_WYG_351-16b>¶
朝廷事體實未允協大抵有司差遣皆有常法而不可¶
亂自法度之外或戚里之家干乞則有内降或大臣之¶
陳請則有特㫖其事一也今戚里之家或告陛下乞一¶
優便差遣既䝉俞允付外與差三省尚須覆奏而後行¶
今大臣之家自詣吏部違法指射而所司遽自與之上¶
下之體臣所未諭盖聞事變萬殊至當無二天下之人¶
孰不有口有心使言之而不當則有心者能察其非有¶
口者能議其否如是而日黜百人誠何損於事體使言¶
<pb:KR2b0019_WYG_351-17a>¶
之而在疑似是非相半以此得罪不能自明則言者之¶
氣十已䘮其六七使言之而當則有心者莫不知其是¶
有口者莫不稱其可如是而猶不免則敢言之士氣索¶
矣况中人以下者乎如是則大臣之過其敢復有論說¶
者乎臣近又論安禮素行貪穢所至狼籍以至私人之¶
婢而因䘮以取之利人之財而鬻爵以償之家有不正¶
之配身有不悌之惡非臣私言著在士論然安禮平居¶
語人則曰固嘗首露於陛下之前陛下知而赦之天下¶
<pb:KR2b0019_WYG_351-17b>¶
有識之士方以此語為惑言事之臣亦莫測其信否姑¶
置而未論然臣竊謂若陛下幸赦安禮之罪而安禮叨¶
在政府亦宜少有悛心以無負眷遇而怙終放肆了不¶
自新臣今日之論乃在辨正朝廷法度而安禮以姦險¶
之性當躁忿之時語言輕率必不循理是亦無逃於聖¶
鑒而臣自顧以兀立之孤跡獨當衆人之論尚慮蔡確¶
李清臣軰與王珪安禮為朋比論議之際或有僥倖同¶
利之心使臣忠憤不獲申於公朝伏望斷自宸𠂻使臣¶
<pb:KR2b0019_WYG_351-18a>¶
言得行凶邪去位臣雖萬死無恨上既罷汝賢安禮亦¶
求去故有是命(舊紀亦不書/安禮所以罷)¶
乙卯雄州言拒馬河溢破兩輸長沙河口已放急夫候¶
水落興功　觀文殿學士光禄大夫知成徳軍馮京知¶
河陽　詔判大名府王拱辰罰銅十斤館陶尉姜子厚¶
冠氏尉桑嘉之知縣鄭僅各罰銅八斤坐擅役保甲㑹¶
赦特責之僅彭城人也(僅初為大名府司戸部使者&KR0702;/徃他郡留守文彦博曰如鄭參)¶
(軍豈可令數出奏易司法徙冠氏令河决府西&KR0702;夜下/調夫急僅方閱保甲盡籍以行先他邑至决河遂塞使)¶
<pb:KR2b0019_WYG_351-18b>¶
(者怒劾之彦博言於朝曰㣲冠氏令城中其魚矣詔釋/不治此據鄭僅𫝊𫝊云釋不治實録云罰銅八斤未知)¶
(孰是又按文彦博以熈寜七年四月留守大名元豐三/年九月徙河南六年十一月請老當七年河溢時留守)¶
(大名者乃王拱辰傳誤也或言於朝乞免劾僅實王拱/辰又拱辰與縣令佐並罰銅謂詔釋不治亦非也今不)¶
(取姑附/注此)¶
戊午新河東轉運副使范純粹言昨在陜西朝廷每給¶
軍須並計綱雇夫起發頗為勞擾乞自今給河東陜西¶
邉用非應副機速者並令小作綱數排日逓送從之¶
詔河北河東被水保甲令州縣考實賑濟小保長保丁¶
<pb:KR2b0019_WYG_351-19a>¶
一石大保長二石都副保正三石提舉保甲官分詣諸¶
州照管具賑濟人數以聞　詔陜西河東蕃官蕃部轉¶
職名及因事酬奬者當書其實年於付身文字本路直¶
補轉者凖此¶
己未上批昨尚書省議寛减京畿戸馬人遂放弛全不¶
應令蓄飬帳内但有馬數因事調發乃見其情開封府¶
界提㸃范峋及知開封縣李括所奏如可行宜令兵部¶
條具以聞兵部言峋奏戸馬未買或乗徃别路未回或¶
<pb:KR2b0019_WYG_351-19b>¶
有病未發如當起發即及一綱乃發本部看詳如乗徃¶
河東陜西路者乞就支餘如峋請及如括言馬已起發¶
者限三年買足從之　滑州言齊賈下埽河水漲壊浮¶
橋詔范子淵相度以聞河北陜西開封府界凖此¶
庚申召輔臣觀榖于後苑分命輔臣謝晴　詔秋銓試¶
上等一人循一資中等二十人不依名次注官下等七¶
十八人注官　給空名宣三百付熈河蘭㑹路經畧司¶
　同管勾西京路保馬吕公雅言奉手詔聞本路保馬¶
<pb:KR2b0019_WYG_351-20a>¶
極苦難買衆既爭市價亦倍貴至駑者不減百千深恐¶
本司近奏所買之數過多民間未悉朝廷取效在逺之¶
意遂致如此宜更消息考驗但如元令聊増其數可也¶
臣今相度當减每都之數今約年終各以八匹為限新¶
令施行人率樂從不聞畏恐及本路每都一分四匹今¶
畧増倍若買二分八年可足其山僻縣展為十年從之¶
(本志有之六月/十二日可考)　提舉京東路保馬霍翔言本路已買¶
保馬萬一千匹及據淄州淄川登州&KR0363;萊等縣有弓手¶
<pb:KR2b0019_WYG_351-20b>¶
願飬保馬已印給見勸諭弓手願養馬之人候數多續¶
具奏未幾又言弓手願養保馬每縣不限人數每名各¶
養一匹從之除補限外依條聽(志亦/有之)　知延州劉昌祚¶
言昨集教保甲弓馬並不精當但令守禦已用士兵換¶
赴將下團結成隊遇敵呼使如有功優賜推恩從之¶
前廣南西路提㸃刑獄劉宗傑言昨任京西路轉運判¶
官累奏知鄧州劉忱轉運使陳安石推勘官郭槩等情¶
弊見送御史臺定奪昨臣出廵在外聞劉忱縱吏受贓¶
<pb:KR2b0019_WYG_351-21a>¶
斷私酒事不法與陳安石相為表裏故入楊千徐宗等¶
徒罪臣謂忱安石等豈獨輕臣乃是違慢詔令遂差襄¶
州通判王子明推鞫忱等情弊適㑹臣移廣西安石等¶
乃變其獄陷子明於罪罰臣因論奏刑獄寃濫郭槩雖¶
能辨正楊千徐宗不應坐徒及王子明非私罪即不劾¶
劉忱陳安石遂具駮奏下有司歲餘終未結竟望特省¶
覽則十年寃滯之獄無所逃於天鑒上批京西獄事久¶
經辨訴是非之情終未明决可并寋序辰劄子遣御史¶
<pb:KR2b0019_WYG_351-21b>¶
劉拯即鄧州鞫之(後竟如何孫升論宗傑為比部郎中/因執政與中丞協比追攝下獄責知)¶
(郢州當/考年月)¶
辛酉權發遣江淮等路發運副使蔣之竒直龍圖閣之¶
竒歲漕計復以六月辦奏計京師故有是命　手詔李¶
憲勘㑹諸路團結到役兵工作日久人力疲敝兼邉廪¶
耗費萬數不少若不於工役稍見涯涘之際節次减放¶
則費用滋廣頗有侵蠧冝候八月末工緒有涯以逺近¶
節次放歸訖奏¶
<pb:KR2b0019_WYG_351-22a>¶
壬戌御史黄降言朝廷修立敕令多因舊文損益其去¶
取意義則具載看詳巻藏之有司以備照用比者官司¶
議法於敇令文意有疑者或不檢㑹看詳巻而私出己¶
見裁决可否乞申飭官司自今申明敇令及定奪疑議¶
並須檢㑹看詳巻考其意義所歸所貴法定於一無敢¶
輕重本䑓亦得以㨿文考察詔下刑部刑部言元豐敇¶
令格式看詳巻共二百二十冊難以頒降乞自今官司¶
定奪疑議又申明敇令須看詳巻照用者聼就所掌處¶
<pb:KR2b0019_WYG_351-22b>¶
抄録從之¶
甲子詔三省吏行遣斷絶差賜銀絹著為令　知滄州¶
趙瞻奏河北鹽法漸已就緒乞自大名府澶恩信安雄¶
覇瀛莫冀等州運盡行榷賣以増其利從之(趙瞻奏/當考)¶
乙丑奉議郎劉摯知滑州摯前為右司郎中坐事衝替¶
故復之　詔蕃官内殿承制鄂特凌葉為左藏庫副使以¶
討西賊於雙池再戰皆重傷及獲小首領一級也　知¶
邵州關杞言置芙蓉石馹峒寨柵乞差二百騎防托詔¶
<pb:KR2b0019_WYG_351-23a>¶
廣南西路鈐轄司與百騎　樞宻院言交趾使人見辨¶
議疆至全未聼伏恐邉防尚須警備詔熊本縁邉城寨¶
及守禦次第有未周備事悉意措置具如何施行以聞¶
(六月四日本已除吏侍當考何日離桂州并後/來如何措置八月九日十九日二十一日可考)¶
丙寅廣西經畧安撫司乞於融州王口寨置轉買務通¶
漢蕃交市乞度僧牒三十為本從之　陕西轉運司言¶
通判延州吳安憲凖詔與鄜延路經畧轉運司籌度於¶
要近城砦多聚糧草延州秋稼豐稔民戸不能蓄積以¶
<pb:KR2b0019_WYG_351-23b>¶
待價必為射利之人乗時賤取閉糴以待官場之急延¶
州諸縣去城砦近者十里逺者百里今秋應納青苖免¶
役為錢十三萬緡欲定地理逺近加饒法令民於諸城¶
寨拆納轉運司撥還提舉司本司勘㑹鄜延路上下畨¶
將兵並在極邉今又増四將馬軍及戸馬二千人供餽¶
不易如安憲所言公私交便從之　詔除名均州編管¶
人前漳州軍事判官練亨甫移郴州編管坐與有服兄¶
劼同取雜戸女穢濫也¶
<pb:KR2b0019_WYG_351-24a>¶
丁夘手詔提舉陜西買馬監牧郭茂恂乞赴闕奏事茂¶
恂在職數年全無績効此乃欲凴藉口舌開釋罪戾宜¶
止令具所見附驛以聞(綱要云是月河北路始并大/名府澶恩等十州官皆𣙜鹽)¶
